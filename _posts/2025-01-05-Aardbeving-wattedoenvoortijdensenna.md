---
title: 'Aardbeving: Wat te doen voor, tijdens en na'
date: 2025-01-05
permalink: /posts/2025/01/Aardbeving-Wat-te-doen/
tags:
  - scenario
  - aardbeving
---

Een aardbeving, wat doe je? En hoe kun je je voorbereiden?

English version: [https://medium.com/@tiemenr/how-to-prepare-for-earthquakes-the-ultimate-safety-checklist-3169b6777c0f](https://medium.com/@tiemenr/how-to-prepare-for-earthquakes-the-ultimate-safety-checklist-3169b6777c0f)

**Stel je voor:** je zit thuis op de bank met je hond, ontspannen aan het genieten van een heerlijk pilsje. Je dwaalt weg in gedachten over wat je dit weekend allemaal wilt doen. Opeens begint alles om je heen te trillen. Het glas rinkelt in de kasten, boeken vallen van de planken en je hond begint luid te blaffen. Het voelt alsof je huis elk moment kan instorten. Je schrikt je dood, net als je hond, waardoor nog meer opgejaagd wordt.

Een aardbeving, wat doe je? En hoe kun je je voorbereiden?

Ik bevind mij in Nederland wat niet direct op een breuklijn ligt, maar een aardbeving is hier niet onmogelijk. Denk bijvoorbeeld aan de bevingen in Groningen als gevolg van gaswinning. Voorbereiding is essentieel. Het hoeft echter niet saai of overdreven te zijn: voorbereid zijn is altijd beter dan verrast worden. Let op: ik ben geen expert op dit gebied, dus doe ook je eigen onderzoek naar de beste voorbereidingen. 


---

# Scenario

Een aardbeving ontstaat door verschuivingen in de aardkorst. Hoewel zware aardbevingen in Nederland zeldzaam zijn, kunnen ze voorkomen in gebieden met actieve gaswinning of mijnbouw. In landen zoals Japan, Turkije en Californië zijn aardbevingen een regelmatig verschijnsel. De effecten van een aardbeving kunnen variëren van lichte trillingen tot zware schade aan gebouwen, wegen en infrastructuur. De grootste dreigingen zijn vallende objecten, instortende gebouwen en opvolgende rampen zoals gaslekken en branden.

In dit artikel gaan we uit van een hevige aardbeving met een risico op instortende gebouwen. Denk aan het beschermen van jezelf en je spullen, zoals je net afgebouwde Star Wars Millennium Falcon die anders van de kast op je teen kan vallen. Voorbereiding is dus cruciaal, vooral in risicovolle gebieden.

---

# Actiepunten

## Vóór een aardbeving

Ik heb een praktische checklist gemaakt om je voor te bereiden op een aardbeving:
- **Noodpakket:** Zorg voor water (4 liter per persoon per dag), houdbaar voedsel, [een radio op batterijen (met zonnepaneel en zwengel)](https://amzn.to/4fJAkl9), [EHBO-kit](https://amzn.to/4a8zQE6), [zaklamp (met zwengel en zonnepaneel)](https://amzn.to/4h4enOW), [extra batterijen](https://amzn.to/4a63jOS), [fluitje](https://amzn.to/3ZVzHik), [stofmaskers (voor vervuilde lucht)](https://amzn.to/4fMbNMr), [vochtige doekjes](https://amzn.to/3DIRcuW), vuilniszakken, een moersleutel of tang om dingen af te sluiten en een handleiding voor noodgevallen.
- **EHBO-training:** Het is in het algemeen handig om de basis te leren van EHBO. Lokaal worden vaak trainingen aangeboden.
- **Veiligheidsplan:** Spreek met je huisgenoten af waar je schuilt, bijvoorbeeld onder een stevige tafel. Bevestig zware meubels aan de muur om ongelukken te voorkomen.
- **Waarschuwingssystemen:** Activeer landelijke alerts op je mobiele telefoon, zoals NL-Alert in Nederland. Overweeg apps zoals [LastQuake](https://play.google.com/store/apps/details?id=org.emsc_csem.lastquake&hl=en) (Android) of [Earthquake](https://apps.apple.com/nl/app/earthquake-aardbeving/id632040358) (iOS) voor waarschuwingen. Binnen een paar minuten kan er een schatting gemaakt worden van de effecten van een aardbeving. Dit komt onder anderen door gebruikers die meldingen maken van een aardbeving in de app.
- **Check:** Je kunt de meest recente aardbevingen checken op de site van [EMSC](https://www.emsc-csem.org/). Check ook de kans op een aardbeving voor jouw locatie op de site van [Global Quake Model](https://www.globalquakemodel.org/). Er zijn wellicht ook lokale kaarten voor jouw locatie te vinden op internet.
- **Belangrijke documenten:** Bewaar deze in een water- en vuurvaste doos. ([Amazon Link](https://amzn.to/4fSP9SE))
- **Uitweg:** Zorg ervoor dat er altijd een weg naar buiten is in een gebouw. Zo kun je altijd snel weg als dat nodig is.

---

## Tijdens een aardbeving

- Blijf kalm en zoek beschutting onder een stevige tafel of bij een binnenmuur. Als je huis stevige binnenmuren heeft en niet van papier mâché gemaakt is. Blijf uit de buurt van ramen, spiegels en zware objecten.
- Ben je buiten? Vermijd gebouwen, bomen en elektriciteitspalen. Zoek een open ruimte.
- In een auto? Stop veilig aan de kant van de weg, blijf in de auto en vermijd bruggen of viaducten.

---

## Na een aardbeving

- Controleer jezelf en anderen op verwondingen en bied hulp, zoals je buren of anderen die in gevaar verkeren. Bel de nodige diensten op het noodnummer van je land.
- Gebruik een noodradio als mobiele netwerken niet werken voor updates, zoals de grote van de aardbeving en of er hulpdiensten beschikbaar zijn in de regio waar je je bevind.
- Controleer op gaslekken, elektriciteitsschade en waterleidingen. Schakel indien nodig alles uit.
- Blijf waakzaak voor naschokken en betreed gebouwen pas na goedkeuring door autoriteiten. Als het een groot gebied is van impact kun je niet direct hulp verwachten van hulpdiensten. Je gaat dan direct je geliefden zoeken en/of helpen, maar blijf alert.

---

# Wat moet je niet doen?

- Ren niet naar buiten tijdens een aardbeving. Het ligt eraan in wat voor gebouw je je bevind, stel je bent in een kantoorgebouw op de 5de verdieping is het niet verstandig om het gebouw uit te rennen aangezien dit een lange route is en er van alles op je kan vallen onderweg. Als je thuis bent en heel snel naar buiten kan rennen naar een open veld kan dit wel, maar het snelste is schuilen onder een stevige tafel.
- Ga niet dicht bij ramen of spiegels gaan staan, glas kan breken en ernstig letsel veroorzaken. Gebruik ook geen liften of ga hier niet in schuilen. Liften kunnen vast komen te zitten of erger waar we liever niet aan willen denken. Ook na een aardbeving verlaat je een gebouw niet via de lift ook als deze lijkt te werken.
- Zet geen gas of elektriciteit aan en maak geen vuur, dit kan leiden tot branden of explosies als er schade is aan leidingen of kabels.

---

# Waarschijnlijkheid

In Nederland zijn zware aardbevingen zeldzaam, ook al zijn die wel voorgekomen. Niet extreem zwaar, maar wel aanzienlijk door de gaswinningen. Internationaal, in seismische zones, is de kans op aardbevingen groter. Woon je in een risicogebied? Dan is voorbereiding extra belangrijk.

---

Met een beetje voorbereiding kun je de impact van een aardbeving aanzienlijk verminderen. Door voorbereid te zijn, verklein je de kans dat je net afgebouwde Star Wars Millennium Falcon op je teen valt of dat je geliefden onnodig risico lopen. Begin vandaag nog met het samenstellen van een noodpakket en wees een stap voor op het onverwachte.  

> In dit artikel zijn affiliate links verwerkt. Dit betekent dat ik een kleine commissie ontvang wanneer je via deze links een aankoop doet, zonder extra kosten voor jou. Dit helpt mij om content zoals deze te blijven maken.
